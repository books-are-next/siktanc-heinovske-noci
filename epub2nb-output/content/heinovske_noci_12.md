---
contentType: prose
---

<section>

_Heinovské noci!  
Lásko,  
najdu tě!  
Hřebínku v závěji!_

</section>

<section>

Plechovky  
ob dům  
na práh dveří  
A v zákristii  
praská strop  
A nálož trhá mešní roucha  
A sklo se sype z děr a skob

Hrabačky  
Sedla  
Altán  
Skříně  
Ryšavá vatra střech a vrat  
Psí boudy hoří na řetězech  
A lustry višní   Hoří sad

Strakatý míč  
se koulí  
k ohni  
A z lamp  
a z houslí prýská lak  
Svěcená voda pění v loužích  
A kadidlový bílý mrak

Včera  
tu lidi  
mleli  
zrní  
A když z nich umřel jediný  
zrcadlo ke zdi obrátili  
a zastavili hodiny

Kohoutí hejna  
Plameňáci  
Letí  
a letí  
přes příkop

A zástup židů potmě kopá  
dlouhatý mokrý temný hrob

</section>
