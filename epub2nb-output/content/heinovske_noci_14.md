---
hiddenTitle: true
contentType: poetry
---

<section>

_Heinovské noci!  
Lásko!_

</section>

<section>

A už jen  
skácet  
jabloň   vrby  
A už jen potok s cesty svést  
A už jen vyrýt vřes a trávu  
Zasypat v tůních zrní hvězd

A už jen  
zorat  
sad a hřiště  
A všechny cesty do světa  
A vystřílet houf křepeliček  
co po paměti přelétá

A už jen  
hřbitov  
Pár set hrobů  
Lucerny   Kříže   Anděly  
A je to všechno   Ženám v dálce  
přinesli dopis do cely

Je červen  
Hvězdy  
Pusto v polích  
A tam kde stála zahrada

rozechvělá až po tmu studní  
červená zem se propadá

červená zem se propadá

</section>

<section>

  

</section>

<section>

_Heinovské noci!_

</section>
