---
contentType: prose
---

Na oblohu modromodrou,  
kde tak krásně hvězdy svítí,  
chtěl bych rty své přitisknouti,  
divě přitisknout a plakat.

Heinrich Heine

Heinovské noci!  
Lásko,  
najdu tě!  
Hřebínku v závěji,  
zahraju na tebe!  
Rozsviťte, jabloně, neprosím za sebe.  
Zahraju veselou! Zahraju naději!

Heinovské noci!  
Luno!  
Vánice!  
A v humnech svítí hloh!  
A vyjí žlutí psi!

— — — Však naši mrtví spali

                                   ve vedlejší vsi

a ta se jmenovala Lidice — — —
