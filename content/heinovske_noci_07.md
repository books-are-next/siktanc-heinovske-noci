---
contentType: prose
---

<section>

_Na oblohu modromodrou,  
kde tak krásně hvězdy svítí,  
chtěl bych rty své přitisknouti,  
divě přitisknout a plakat._

</section>

<section>

Heinrich Heine

</section>

<section>

_Heinovské noci!  
Lásko,  
najdu tě!  
Hřebínku v závěji,  
zahraju na tebe!  
Rozsviťte, jabloně, neprosím za sebe.  
Zahraju veselou! Zahraju naději!_

</section>

<section>

_Heinovské noci!  
Luno!  
Vánice!  
A v humnech svítí hloh!  
A vyjí žlutí psi!_

</section>

<section>

— — — Však naši mrtví spali

                                   ve vedlejší vsi

a ta se jmenovala Lidice — — —

</section>
