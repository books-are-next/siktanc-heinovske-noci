---
contentType: prose
---

<section>

prší  
      tak pojďte přátelé  
město je za okny město se do deště dívá  
půjdeme prostředkem ulice  
ať nám ta voda křivá  
bubnuje po těle

nahmatá všechno

nůž i zlato

a jestli za okny vykřiknou co jsme zač  
nahlas se ozvěte  
nemluva   snílek   rváč  
a nestyďte se za to

je čas  
         jít do deště  
na očích ulice promáčet plášť i kůži  
a přiznat pýchu svou  
a přiznat co kdo dluží  
pochopte   suďte   potěšte

</section>

<section>

radost se křičí

stud se šeptá

tak pojďte přátelé  a kapsy na ruby  
slzy jen voda jsou  
nechte je za zuby

a jestli mne se někdo zeptá — — —

</section>
